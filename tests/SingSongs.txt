യുസ്തൂസ് യോസഫ്: വരുവിൻ നാം യഹോവയ്ക്കു പാടുക

പല്ലവി

    വരുവിൻ നാം യഹോവയ്ക്കു പാടുക-രക്ഷ-
    തരുന്ന ജീവപാറയ്ക്കാർത്തിടുക!


അനുപല്ലവി

    തിരുമുമ്പിൽ സ്തുതിയോടാദരവായ് ചെന്നു നാമെല്ലാ-
    വരും സങ്കീർത്തനങ്ങളോടൊരുമിച്ചാർത്തു ഘോഷിക്ക-


ചരണങ്ങൾ

    യഹോവയായവൻ മഹാ ദൈവം - അവൻ
    സകല ദേവകൾക്കും മേൽ രാജൻ!
    മഹിമയിൻ താണിടങ്ങളവന്റെ കയ്യിൽ
    മഹിധരോന്നതങ്ങളും തന്റെ
    മഹോദധി യുമവന്റെ വകയാകുന്നു, താനതു
    പടച്ചിതു കരയെയും - മഹാൻ കൈകൾ മനഞ്ഞിതു-


    വരുവിൻ നാം തൊഴുതു വന്ദിക്കുക - ദേവ
    തിരുമുൻ ചെന്നു നാം മുട്ടുകുത്തുക!
    പരൻ നമ്മെ പടച്ചവനാകയാൽ - തന്നെ
    പരൻ നമ്മുടെ ദേവൻ ആകുന്നു!
    കരുത്തൻ മേച്ചിലിൻ ജനം കരത്തിന്നാടുകല് നാം തൻ
    സ്വരങ്ങളെ നിങ്ങളിങ്ങ്നു - സ്വരത്തോടിന്നു കേൾക്കുവിൻ-


    പൊരുൾ വിവാദമാം മെറീബായിലും - അർത്ഥം
    പരീക്ഷയാകുന്ന മസ്സാനാളിലെ
    മരുഭൂവിങ്കലുമെന്ന പോലവെ - നിങ്ങൾ
    കഠിനമാക്കരുതുള്ളമന്നെന്റെ
    കരത്തിൻ വൻ പ്രവർത്തികൾ മരിച്ച നിങ്ങളിന്നഛർ
    ദ്ര്ശിച്ചാറായുമെന്നെ - പരീക്ഷിച്ചങ്ങു ശോധിച്ചു-


    എനിക്കു നാല്പതാണ്ടാം‌വംശത്തോടു - രസം
    ജനിച്ചില്ലായവരുള്ളിൽ തെറ്റുന്ന
    ജനവുമെൻ വഴിയറിയാത്തോരു - മെന്നു-
    മൊഴിഞ്ഞെൻ സ്വസ്ഥതയിങ്കലായവർ
    അണഞ്ഞുൾ പൂകയില്ലെന്നു- ചിനത്തോടാണയിട്ടു ഞാൻ
    ദിനമെന്നും ത്രിയേകനെ - വണങ്ങിവാഴ്ത്തിടാമാമ്മേൻ -


